ODE XXVII. â€™

AD GALATEAM.

Ionos parrae recinentis omen
Ducat, et praegnans canis, aut onagro
Rava decurrens lupa Lanuvino,
Foetaque vulpes 3
Rumpat et serpens iter institutum,
si per obliquum similis sagittae
Terruit mannos: ego quid timebo
Providus auspex?
Antequam stantes repetat paludes
Imbrium divina avis immineutum,
Oscinem corvum prece suscitabo
Solis ab ortu.
Sis licet felix ubicunque mavis,
Et memor nostri, Galatea, vivas:
Teque nec laevus vetat ire picus,
Nec vaga cornix.

Sed vides quanto trepidet tumultu

Pronus Orion: ego quid sit ater

Adria, novi, sinus, et quid albus
Peccet Iapyx.

 

