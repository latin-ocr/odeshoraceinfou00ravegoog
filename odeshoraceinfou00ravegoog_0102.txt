ODE XIX.

AD GLYcuRAM.

Marma saeva Cupidinum,

Thebanaeque jubet me Semeles puer,
Et lasciva licentia

Finitis animum reddere amoribus.

Urit me Glycerae nitor

Splendentis Pario marmore purius:
Urit grata protervitas,
Et vultus nimium lubricus aspici.

In me tota ruens Venus

Cyprum deseruit3 nec patitur Scythae,
Et versis animosum equis

Parthum dicere, uec quae nihil attinent.

Hic vivum mihi cespitem, hic
Verbenas, pueri, ponite, turaque
Bimi cum patera meri:
Mactata veniet leuior hostia.

 

