ODE XIV.

Hmzcums ritu, modo dictae, ο plebs,

Morte venalem petiisse laurum,

Caesar Hispana repetit penates
Victor ab ora.

Unico gaudens mulier marito

Prodeat, justis operata divis ;

Et soror clari ducis, et decorae
Supplice vitta

Virginum matreS, juvenumque nuper

Sospitum. Vos ο pueri, et puellae

J am virum expertae, male ominatis
Parcite verbis.

Hie dies vere mihi festus atras

Eximet curas: ego nec tumultum,

Nec mori per vim metuam, tenente
Caesare terras.

 

